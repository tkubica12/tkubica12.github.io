---
layout: post
status: publish
published: true
title: Top 6 nejvíc inspirujících přednášek všech dob (podle mě), které najdete na
  YouTube
author:
  display_name: Tomáš Kubica
  login: tomas
  email: tkubica@centrum.cz
  url: ''
author_login: tomas
author_email: tkubica@centrum.cz
wordpress_id: 1988
wordpress_url: http://tomaskubica.cz/?p=1988
date: '2018-03-26 05:16:14 +0000'
date_gmt: '2018-03-26 04:16:14 +0000'
categories:
tags: []
---
<p>Mám rád inspirující přednášky a chci se podělit o šest, které jsou pro mě zásadní. A co vy? Doporučte ty, které obohatily vás!<!--more--></p>
<p>V následujícím seznamu jde velmi často o přednášku a stejnojmennou knihu. V některých případech jsem začal knihou (v té je podstatně víc podrobností) a na připomenutí si později pustil záznam přednášky. U některých to bylo naopak, poslechl jsem si a pak chtěl víc detailů. No a u některých jsem zatím zůstal jen u přednášky. V každém případě - za nějakých 60-90 minut dostanete koncentrovaný příděl (vyplatí se poslechnout několikrát) a nemusíte číst. A to mi vyhovuje. Taková služební cesta do Brna a zpět je ideální příležitost trochu se vzdělat.</p>
<h1>Lean Enterprise (Joanne Molesky, Barry O'Reilly)</h1>
<p><iframe width="560" height="315" src="https://www.youtube.com/embed/ACLDQnVxKcE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>Začínám něčím dost "pracovním" - tahle kniha a její stručná podoba v přednášce je oči otevírající pohled na enterprise firmy a jejich schopnost inovovat. Pokud máte cokoli společného s IT a procesy ve velkých firmách, ať už tam pracujete nebo s nimi něco řešíte, tohle je nutnost.</p>
<h1>The Future of Almost Everything (Patrick Dixon)</h1>
<p><iframe width="560" height="315" src="https://www.youtube.com/embed/L_i_9boHnHw" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>Tenhle týpek je boží, stojí za to celý jeho kanál i stejnojmenná kniha. Je to futurista, zabývá se tím co bude zejména s ohledem na ekonomiku, lékařství, techniku apod. Na první pohled může jeho projev vypadat trochu směšně, ale nenechte se zmást - je geniální a funguje to, mluví živě a neusnete.</p>
<h1>The Distracted Mind (Adam Gazzaley)</h1>
<p><iframe width="560" height="315" src="https://www.youtube.com/embed/7Wg0ho9UELY" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>Stejně jako kniha, která obsahuje podstatně víc detailů, je tohle povídání neurovědce více než poučné. Pokud si stále myslíte, že multi-tasking je efektivní, podívejte se na výzkum. Na základě těchto pohledů jsem už před lety vypnul většinu notifikací na emaily a podobné věci. Je neuvěřitelné kolik mých kolegů dnes nosí hodinky, aby je vyrušil úplně každý email a sebral jim produktivitu a energii.</p>
<h1>Thank you for being late (Thomas L. Friedman)</h1>
<p><iframe width="560" height="315" src="https://www.youtube.com/embed/ACLDQnVxKcE" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>Tohle jsem objevil celkem nedávno a stojí to za to, ve stejnojmenné knížce najdete daleko víc detailu. Jde o pána co píše komentáře do novin a má neuvěřitelný přehled o všem. Není to vyloženě technik, spíše ekonom, novinář a politolog a o to zajímavější je, jak zkoumá souvislosti exploze technologie a AI,  globálního klimatu a politiky. Jeho popis co všechno se stalo v roce 2007 mě taky dostal stejně jako příklady, kdy AI vlastně nahrazuje nefunkční politiku třeba v případě školství.</p>
<h1>Energy Revolution (Vaclav Smil)</h1>
<p><iframe width="560" height="315" src="https://www.youtube.com/embed/5guXaWwQpe4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>U globálního tématu ještě zůstanu. Vaclav Smil je neuvěřitelnej postarší pán, který fantasticky rozumí energiím a to je něco, co je na této planetě pro lidstvo zásadní. Jeho styl je mluvit hodinu a půl bez jediného slidu či poznámek - to v jeho věku naprosto nechápu. Jeho rozpad "spotřeby" větrné elektráry na výrobu materiálů, dovoz a konstruci mě dostal. Všímá si historických paralel, co jsme dělali my vs. kde je dnes Čína a kam směřuje Indie. Pokud se jako já cítíte emociálně postřčeni k obnovitelným zdrojům energie, tenhle pán vás dovede k tomu, že krátkodobé řešení (= méně jak 50 let) je soustředit se na lepší využití toho, co máme. Takže ne solární panely, ale modernější plynový kotel je globálně něco, co může udělat změnu.</p>
<h1>Zone to win (Geoffrey Moore)</h1>
<p><iframe width="560" height="315" src="https://www.youtube.com/embed/fG4Lndk-PTI" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe></p>
<p>Knížky Geoffreyho Moora i jeho přednášky stojí za to úplně všechny. Zabývá se inovacemi, jak je firmy startují a jak firmy z jejich nedostatku umírají. Je autor mnoha velmi známých konceptů a modelů jako v Crossing the Chasm, Core/Context nebo právě novější Zone to Win.</p>
<p>&nbsp;</p>
<p><em>A teď poraďte vy - jaké strategické přednášky na YouTube vás inspirovaly? Podělte se.</em></p>
