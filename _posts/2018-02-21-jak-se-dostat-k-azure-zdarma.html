---
layout: post
status: publish
published: true
title: Jak se dostat k Azure zdarma?
author:
  display_name: Tomáš Kubica
  login: tomas
  email: tkubica@centrum.cz
  url: ''
author_login: tomas
author_email: tkubica@centrum.cz
wordpress_id: 1910
wordpress_url: http://tomaskubica.cz/?p=1910
date: '2018-02-21 06:10:16 +0000'
date_gmt: '2018-02-21 05:10:16 +0000'
categories:
tags:
---
<p>Azure je skvělou platformou pro vaše inovace, aplikace, data, staré i nové IT. Řekněte svému zaměstnavateli jak skvělý je a prosaďte ho u vás, nechte si Azure koupit! Pokud ale pro váš osobní rozvoj, soukromý projektík, startup vašich dětí či neziskovou organizaci pro kterou děláte dobrovolníka potřebujete Azure, možná se dostanete k Azure úplně zdarma. Jaké máte možnosti?<!--more--></p>
<h1>Azure Free Account a Trial</h1>
<p>Asi nejdůležitější je Azure Free Account. Ten je relativně nový a nahrazuje všechny předchozí programy typu trial apod. Jak to funguje? Musíte si zaregistrovat nový účet a ověřit, že nejste robot - k tomu potřebujete platné telefonní číslo a platební kartu (z té vám nic odečteno nebude, nemusíte se bát - objeví se rezervace, tedy nikoli odečet, na částku 0,844 EUR, která po pár dnech bude zase uvolněna). Pak už můžete využívat služeb Azure.</p>
<h2>Prvních 30 dní - 170 EUR na cokoli</h2>
<p>Na první měsíc dostáváte kredit 170 EUR, s kterým můžete dělat takřka cokoli. V trial subscription mohou být omezení na některé skutečně high-end typy VM (například M řada třeba s 128 core + 4TB RAM), ale jinak jsou všechny služby plně dostupné. IaaS, PaaS. VMka, databáze, aplikace, zpracování dat - zkrátka cokoli. Jen nezapoměňte, že z kreditu nemůžete platit za licence třetích stran v marketplace (tedy můžete mít VM s Windows, Ubuntu nebo CentOS, openSUSE, ale nepořídíte si RHEL, SUSE, F5 či Fortinet v pay-as-you-go modelu, maximálně v trial nebo se svou vlastní licencí).</p>
<h2>Prvních 12 měsíců - využíváte vyjmenované služby zdarma</h2>
<p>Od druhého měsíce nemáte žádný volný kredit, ale můžete využívat služby dostupné zdarma. Kromě těch v běžném katalogu (ty jsou navždy zdarma) nabízí měsíc 2-12 o dost víc. Tak například můžete mít i 750 hodin provozu VM typu B1S pro jednu Windows a jednu Linux VM, 128 GB SSD disků, 5 GB Blob Storage, 5 GB File Storage, malou Azure SQL (S0, 250 GB storage), malou Cosmos DB (400 RU) a zvýšený limit odchozího síťového provozu (15 GB měsíčně). Toto jsou služby, které normálně zdarma nejsou.</p>
<p>Kromě toho můžete využívat služby, které jsou zdarma trvale a pro kohokoli (viz dále).</p>
<h2>Po 12 měsících pokračujete 25+ službami, které máte navždy zdarma</h2>
<p>Uběhl vám rok rychle? Nevadí, i tak můžete svůj účet nadále používat s využitím služeb, které jsou navždy zdarma. Patří sem například 10 webových aplikací, velmi slušný příděl spuštění Azure Functions (pokud šetříte pamětí a časem dostanete se na 1 000 000 spuštění měsíčně), 50 000 objektů v Azure Active Directory a současně v AAD B2C, 5 vývojářů ve Visual Studio Team Services, monitoring aplikací, Machine Learning (100 modulů, 1 hodina na experiment), IoT Hub (8000 zpráv denně), Azure Search, milion push notifikací s Notification Hub, základní možnosti Data Factory a Data Catalog, 5OO minut Azure Automation, 5 GB odchozího provozu a celá řada kognitivních služeb se základním přídělem dotazů za měsíc (rozpoznávání obličejů, řeč, překlady).</p>
<p>Registrace je tady: <a href="https://azure.microsoft.com/en-us/free/">https://azure.microsoft.com/en-us/free/</a></p>
<p>Podrobnosti zde: <a href="https://azure.microsoft.com/en-us/free/free-account-faq/">https://azure.microsoft.com/en-us/free/free-account-faq/</a></p>
<h1>Azure pro vývojáře v rámci Visual Studio</h1>
<p>Následující varianta není vyloženě zdarma, pakliže jste už neinvestovali do vývojových platforem Microsoftu v různých balíčcích Visual Studio (dříve také MSDN). Tak například pokud se rozhodnete pro Visual Studio Professional s platbou 539 USD za rok, dostanete Visual Studio IDE, základní funkce VSTS, různá školení a jiné vzdělávací programy, slevu na licence a zdroje v Azure (např. neplatíte za licence SQL za určitých podmínek) a kromě toho máte 50 USD kredit v Azure.</p>
<p>Pro Visual Studio Enterprise dostanete 150 USD kreditů měsíčně a pro klasické MSDN je to 100 USD.Azure pro Proof of Concept</p>
<p>Pokud máte obchodní vztah s Microsoftem a toužíte vyzkoušet, jestli Azure opravdu dokáže splnit vaše požadavky a podmínky Free Accountu na to nestačí, obraťte se na své kontakty u Microsoftu. Existuje pár programů, které umožňují obchodníkům a Azure specialistům získat prostředky na společné PoC.</p>
<h1>Azure pro startupy</h1>
<p>Děláte na něčem opravdu zajímavém? Jste malý startup a výbornými nápady a potřebujete pro svoje řešení cloud? Microsoft nabízí pro tyto případy už dlouhou dobu různé programy (nejznámější byl Bizspark) a nově je sjednotil do Microsoft for Startups: <a href="https://startups.microsoft.com/en-us/program-details/">https://startups.microsoft.com/en-us/program-details/</a></p>
<p>Na stránce se dočtete jak to funguje, v zásadě Microsoft si s vámi popovídá, jsou tam různá kritéria a zjednodušeně řečeno se zjistí, zda váš startup a Microsoft spolu mohou změnit svět :)  Pokud ano, můžete se dostat až ke 120 000 USD v Azure kreditech, získat přístup k vývojovému portfoliu Visual Studio, zvednout svou produktivitu s Office365 a rozjet správu svých nových zákazníků s Dynamics365. Kromě toho může dosáhnout i na obchodní incentivy, například zařízení do katalogu pro co-sell (Microsoft obchodníci budou motivovaní pomoci vám vaše řešení nad Azure prodávat), mentoring, účast na konferencích apod.</p>
<h1>Azure pro neziskové organizace</h1>
<p>Pokud je vaší vášní pomáhat ostatním přes neziskovou organizaci, tak pokud splníte podmínky programu, můžete se dostat do programu Microsoft pro neziskovky (více zde: <a href="https://www.microsoft.com/en-us/nonprofits">https://www.microsoft.com/en-us/nonprofits</a>). Konkrétní podmínky pro získání statutu najdete tady: <a href="https://www.microsoft.com/en-us/nonprofits/eligibility">https://www.microsoft.com/en-us/nonprofits/eligibility</a></p>
<p>Pakliže podmínky splňujete můžete se kromě jiných Microsoft řešení jako je Office365 dostat i k 5 000 USD měsíčně v Azure.</p>
<p>&nbsp;</p>
<p><em>Chcete si Azure jen vyzkoušet, využít pro svůj domácí IoT projekt, učit svoje děti programovat, začít přenášet svoje programátorské zkušenosti z Visual Studio třeba do oblasti serverless, ubezpečit se, že vaše firemní záměry se s Azure dají realizovat, zajistit rozvoj vašeho nadějného startupu nebo využít Azure pro bohulibé účely vaší neziskové organizace? Prozkoumejte možnosti získání Azure zdarma.</em></p>
