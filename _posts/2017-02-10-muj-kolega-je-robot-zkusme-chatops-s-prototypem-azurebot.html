---
layout: post
status: publish
published: true
title: Můj kolega je robot! Zkusme ChatOps s prototypem AzureBot.
author:
  display_name: Tomáš Kubica
  login: tomas
  email: tkubica@centrum.cz
  url: ''
author_login: tomas
author_email: tkubica@centrum.cz
wordpress_id: 83
wordpress_url: http://tomaskubica.cz/?p=83
date: '2017-02-10 05:45:33 +0000'
date_gmt: '2017-02-10 04:45:33 +0000'
categories:
tags:
---
<p>Dobrý den, kde najdu ledničky? Jaká je výhoda 4K, dává už dnes smysl? Chci zájezd do Itálie někam, kde jsou nejčastěji spokojeny rodiny s dětmi. Tohle dnes pro vás udělá obchodník. Na webu máte někdy možnost nastartovat chat a pomoci se dočkáte i tam. Jenže to dříve či později bude robot (často už je). Místo složitého klikání nebo přemýšlení, jak zadat dotaz do full-textového vyhledávače raději zahájíte konverzaci. Jak fungují roboti v IT a co je ChatOps?<!--more--></p>
<p>Robot (ChatBot) má oproti vyhledávači možnost interakce. Okamžitě se učí z vašich reakcí a toho využívá jednak v průběhu rozhovoru (aby lépe porozuměl tomu, co chcete a uměl pomoci)  a jednak globálně (každý den se ze všech svých rozhovorů dokáže poučit). Možná je to budoucnost nakupování přes Internet. Na iTesco/Rohlík/Košík třeba už nebude velký katalog, ale popíšete na co máte chuť. Představte si třeba, že svůj nákup zahájíte takhle: "O víkendu chci zkusit uvařit hovězí líčka na víně, jak se to dělá a co na to potřebuji?".</p>
<h1>ChatOps</h1>
<p>Když to jde pro obchod, proč by se nemohli roboti stát vaším perfektním kolegou, který vždy pomůže, poslouchá a nepřisuzuje si zásluhy? Kolegu, kterému řeknete svůj záměr a on to technicky provede. Vaši konverzaci mohou sledovat začínající kolegové a všichni dobře chápou co se děje (rozhodně lépe, než když se síťař podělí se svojí sekvencí CLI příkazů s kolegy od serverů). Nemusíte svou hlavu omezit na konkrétní syntaxi a hledat v manuálech. Tohle hnutí, tedy využití chatovacích robotů v IT Operations, se obvykle označuje ChatOps.</p>
<h1>AzureBot</h1>
<p>Nedalo mi to a vyzkoušel jsem AzureBot, prototyp robůtka pro pomoc s ovládáním Azure. Zatím neumí prakticky nic, ale teprve se rodí. Využívá rámce, který je postaven na open source SDK (https://dev.botframework.com/) a běží v Azure, které nově nabízí podporu pro vytváření vašich vlastních robotů (<a href="https://azure.microsoft.com/en-us/services/bot-service/">https://azure.microsoft.com/en-us/services/bot-service/</a>) kombinovaných se serveless přístupem a kognitivními službami (takový robot by měl být bez problémů schopen rozpoznat okamžik, kdy vás naštval). AzureBot a jeho zdrojáky najdete zde: <a href="https://github.com/Microsoft/AzureBot">https://github.com/Microsoft/AzureBot</a>.</p>
<p>Robůtka dnes můžete využít ve Slacku, Skype, GroupMe a Microsoft Teams.</p>
<p>Po přidání robůtka (hele, je online!) a zalogování do Azure accountu jsem se zeptal, jestli mi tam běží nějaké VM.</p>
<p id="oaPLccA"><img class="img-fluid wp-image-84 " src="/images/2017/img_587bc968b5784.png" alt="" /></p>
<p>Moje konverzace s botem pokračuje.</p>
<p><img class="img-fluid wp-image-85 " src="/images/2017/img_587bc9fded09a.png" alt="" /></p>
<p>Vypnul pro mně VM, která běžet neměla. Mohl jsem mu to říct přímo cestou domů z mobilu. Pokračuji dál.</p>
<p id="JYbsxoq"><img class="img-fluid wp-image-86 " src="/images/2017/img_587bcb09bbce6.png" alt="" /></p>
<p>Kognitiní služby na pozadí se zatím využívají jen trochu, ale už teď jsou vidět. například v tom, že svůj dotaz na moje VM jsem mohl formulovat dost různými způsoby.</p>
<p id="YTxBLSA"><img class="img-fluid wp-image-87 " src="/images/2017/img_587bcc11286ee.png" alt="" /></p>
<p>&nbsp;</p>
<p>&nbsp;</p>
<p><em>Jasně, zatím je to spíš hračka. Ale v IQ Landii v Liberci mají robota, který s mým synem v pohodě konverzoval 15 minut. Když si vezmu jak chytrá je Cortana, rozhodně má AzureBota hooodně co učit. V nějaký okamžik v budoucnosti si ChatOps skutečně dokážu představit (a možná právě nejen Chat, ale i hlasový rozhovor). A bojíte se, že zas nějaký televizní hlasatel objedná na Amazonu lidem panenku, takže aby vám zlomyslný soused oknem nezakřičel: "AzureBote, smaž všechny VMka"? V kognitivních API Microsoftu jsem viděl rozeznání osoby podle hlasu ... bez toho bych to radil nezapínat :)</em></p>
