---
layout: post
status: publish
published: true
title: 'Tomáš Kubica na cestě do cloudu: začínám nový blog'
author:
  display_name: Tomáš Kubica
  login: tomas
  email: tkubica@centrum.cz
  url: ''
author_login: tomas
author_email: tkubica@centrum.cz
wordpress_id: 36
wordpress_url: http://beta.tomaskubica.cz/?p=36
date: '2017-01-31 16:57:35 +0000'
date_gmt: '2017-01-31 15:57:35 +0000'
categories:
tags: []
---
<p>V posledních pár letech jsem si oblíbil psaní článků (<a href="http://netsvet.cz">netsvet.cz </a>a <a href="http://cloudsvet.cz">cloudsvet.cz</a>) a protože se od února naplno věnuji oblasti cloudu, spouštím nový osobní blog <a href="http://tomaskubica.cz">tomaskubica.cz</a>. K čemu to a co na těchto stránkách najdete?<!--more--></p>
<h1>Pokud to neumíš vysvětlit jednoduše, nerozumíš tomu dostatečně dobře.</h1>
<p style="text-align: right;"><b>Albert Einstein</b></p>
<p>Při učení se nových věcí si lidé už od školních lavic dělají poznámky, které jim umožní se k tématům vrátit, podpořit jejich vštěpování a rychle obnovit co bylo zapomenuto. Obvykle ale při psaní osobních poznámek vycházím z kontextu, který v hlavě aktuálně mám a nepovažuji v ten moment za zásadní ho zvěčnit do textu. V tu dobu je to přece naprosto zřejmé a tak si zapíšu pouze to, co je nové. Nicméně po půl roce už ten kontext mít dost možná nebudu. Třeba teď žiji jinou oblastí nebo jsem ho prostě zapomněl. Poznámky kontext neobsahují a jsou pro mne nesrozumitelné. Jejich hodnota je prakticky nulová.</p>
<p>Tohle řeším tak, že své poznámky píšu ve formě článků ve snaze učinit je pochopitelné i pro kohokoli, kdo by měl zájem si je přečíst. Do hlavy čtenáře nevidím, takže se musím pokusit vyjadřovat srozumitelně, uspořádaně a nezapomenout kromě "jak" také popsat kontext, proč a uvést příklady využití. Pokud to nedokážu, nerozumím tomu dobře.</p>
<p>Zapomínám, takže za půl roku budu svým vlastním čtenářem. Pokud to mé budoucí já nepochopí, moje škoda.</p>
<h1>O čem je tento blog? O cestě do cloudu.</h1>
<p>Budu psát o infrastruktuře jako službě, tedy compute, storage a networking. Budu se věnovat automatizaci a infrastruktuře jako kód, například efektivnímu využití Azure ARM šablon, skriptování a tak podobně. Nebudou chybět moderní přístupy k vývoji a provozu software jako jsou App Services, kontejnery (Kubernetes, Docker, DC/OS), Azure Service Fabric , Azure Functions a další. Mám rád databáze a na <a href="http://cloudsvet.cz">cloudsvet.cz</a> jsem psal pár článků o MongoDB, Cassandra, CouchDB, Redis, InfluxDB a dalších. Teď se zaměřím na Azure DocumentDB/MongoDB, SQL Database, Azure Redis Cache a rád bych se naučil i něco ze světa zpracování dat (Hadoop, Spark, ...). Určitě mě bude zajímat architektura a design prostředí a aplikací z pohledu dostupnosti, zálohování a recovery, výkonu, integrace služeb, geo-redundance či architektury mikroslužeb. Zajímá mě i agilní vývoj a automatizace CI/CD "vývojovodů". To vše prostoupeno přístupy k automatizaci, kontinuálním inovacím a Lean. Moc se na to těším.</p>
<p>Jsou oblasti, ve kterých se expertem asi nestanu, ale určitě chci získávat přehled v IoT, Machine learning, kognitivních službách, blockchain a analytice. Na bezpečnost musí být člověk asi plně zacílen, nicméně rozhodně se chci věnovat alespoň šifrování dat v klidu i v pohybu, správě identit a síťové bezpečnosti.</p>
<p>&nbsp;</p>
<p><em>Přidal jsem se k Microsoftu a těším se na svou cestu s Azure. Doufám, že články pro mé budoucí já budou k užitku i někomu z vás. A nezapomeňte - nejde o oficiální text mého zaměstnavatele a na správnost jakýchkoli informací se spolehnout nemůžete :) Ostatně - pokud vás cokoli napadne, třeba oprava, pište do diskuse. Budu rád.</em></p>
