---
layout: post
status: publish
published: true
title: Čtyři důvody, proč jsem se přidal k Microsoftu
author:
  display_name: Tomáš Kubica
  login: tomas
  email: tkubica@centrum.cz
  url: ''
author_login: tomas
author_email: tkubica@centrum.cz
wordpress_id: 41
wordpress_url: http://beta.tomaskubica.cz/?p=41
date: '2017-02-02 20:50:16 +0000'
date_gmt: '2017-02-02 19:50:16 +0000'
categories:
tags: []
---
<p>Po 11 letech skvělého angažmá u předchozího zaměstnavatele jsem se rozhodl pro změnu. Chci se více vydat směrem do cloudu a Microsoft se mi pro to zdá ideální. Tady jsou moje hlavní čtyři důvody.<!--more--></p>
<h1>Azure je fascinující technologie - chci se jí zabývat</h1>
<p>Mluvil o tom Aristoteles, Steve Jobs i SpongeBob SquarePants. Pokud máte pro práci vášeň, vše je snadnější a smysluplnější. Azure mě baví. Líbí se mi, že zahrnuje plnou škálu technologií od tradičněji pojatých přes ty, co lidé považují za moderní, až k těm, které někteří označují za ztřeštěné. Dá se začít jen zálohováním do cloudu, sdílením souborů a pokračovat infrastrukturou - zřizovat VM, sítě, disky. Nicméně i v těchto tradičních konstruktech lze přemýšlet po novém, zejména v kontextu automatizace (mé oblíbené téma). Využívání desired state ARM šablon, automatické zavlažení VM ("dohrání a donastavení" všeho potřebného při prvním spuštění), automatické škálování s cílem platit jen za to, co je aktuálně potřeba.</p>
<p>Přesto - pro někoho to možná nic neřeší. Nasadit SQL Server ve VM znamená vytvářet disky, konfigurovat AlwaysOn cluster, replikaci do jiného regionu, spravovat klíče pro transparentní šifrování, zálohovat. To všechno vám může dát Azure SQL Database doslova na kliknutí. Je úžasné sledovat služby typu App Services (a krásné vlastnosti typu Deployment slotů či integraci s Git), Logic Apps (naklikáte si třeba integraci výstupů jedné aplikace do jiné průvodcem na webu), DocumentDB (celoplanetární NoSQL document JSON store kompatibilní s MongoDB API), Azure Redis Cache, Event Hub, HDInsight a mnohé další, jak dokáží člověka dostat do jiného režimu. Místo měsíců či let vymýšlení, sestovování a následného provozu platformy, v průběhu kterých se "jen připravujeme", můžete rovnou skočit do hotového řešení a soustředit se na jeho užitnou hodnotu - aplikace, nový byznys, nová data. A při tom všem je to nejen ihned, ale i bez počátečních investic - to nejlepší z platforem všeho druhu si můžete vyzkoušet třeba jen na hodinu.</p>
<p>Infrastrura a platforma - oboje velmi zajímavé. V Azure ale jsou i nejnovější fascinující výstřelky. Kognitivní služby a machine learning, platforma pro mikroslužby (Azure Service Fabric), kontejnerové služby (Docker, Kubernetes, DC/OS - všechno moji miláčci) nebo třeba blockchain či serverless architektura (Azure Functions).</p>
<p>To je šíře, která mě udivuje a baví. Pracujete s technologií, kterou jeden použije pro zálohování do cloudu, jiný třeba pro serverless aplikaci a třetí pro rozpoznávání emocí z obličejů na kamerovém záznamu.</p>
<h1>Azure překotně roste - chci být u toho</h1>
<p>Rád vidím, když technologie a produkty, kterými se zabývám, rostou co do úspěchu na trhu i technické kvality. Věřím, že tohle je případ Azure. Myslím, že má všechny důležité věci pro to, aby byl u zákazníků čím dál tím úspěšnější a to velmi razantně. A po technické stránce? U málokteré technologie se zajímavé a významné novinky oznamují několikrát měsíčně. Azure je jedna z nich. Je to náročné na učení se, pořád se něco přidává, ale to je právě to, co mě baví. Je skvělé vidět každý měsíc či týden na vlastní oči, že to jde kupředu.</p>
<h1>Microsoft dokázal změnit sám sebe a to se nepodaří každému - má můj obdiv</h1>
<p>Určitě znáte historku o Kodaku. Firmě, která v roce 1976 měla v USA podíl 85% ve fotoaparátech a 90% ve filmovém materiálu. Společnosti, která už v roce 1975 vyvinula první digitální fotoaparát (mimochodem s rozlišením 0,01 MP). Kodak se ale nedokázal změnit v nové realitě, přišel Fuji (Japonská konkurence pro filmový materiál) a pak digitální fotoaparáty (Kodak se v jeden okamžik držel na předních místech trhu, ale na každém prodaném kusu tratil 60 USD). Takových případů je víc a v IT obvzláště a některé nás určitě ještě čekají.</p>
<p>Microsoft dokázal z obchodního modelu postaveném na prodeji licencí do značné míry přejít na cloud - jak v oblasti uživatelského software (Office365), tak v serverových, datových, aplikačních a virtualizačních technologiích (Azure). Dokázal nastoupit do nových oblastí (kognitivní služby, analytika, IoT, machine learning). Podařilo se mu opustit nábožensky úpornou zaměřenost na vlastní uzavřený ekosystém a otevřít se světu (Linux, Docker, Kubernetes, Mesos a Hadoop v Azure, SQL Server, .NET a PowerShell pro Linux, Ubuntu user space ve Windows 10, Docker API kompatibilita pro Windows kontejnery, OpenAI, OCP, Office pro Android a iOS, Xamarin, ...). Microsoft se dokonce stává předním hráčem v open source (viz například <a href="http://octoverse.github.com">octoverse.github.com</a>, kde vede). Mimochodem třeba open source Visual Studio Code mě dostalo a na mém počítači nahradilo Atom i Sublime.</p>
<p>Jasně - přešlapů bylo také dost, ale to nemění nic na tom, že tento výkon považuji za uctihodný. Mnoho jiných velkých hráčů tohle zatím nedokázalo a možná už nikdy nedokáže.</p>
<h1>Microsoft nabízí mnoho možností</h1>
<p>Záběr Microsoftu je obrovský. Cloud, produktivita, XBox, Minecraft, IoT, Cortana, Skype, LinkedIn ... Azure je sám o sobě pořádná porce pro učení a to je dobře, těším se na to. Ale kdo ví, třeba budu jednou chtít řešit umělou inteligenci nebo chytrá města.</p>
<p>Určitě jste slyšeli, že Microsoft budova stojí za to. Pokud budete mít možnost se přijít podívat, udělejte to. Takové prostředí jsem nikde jinde neviděl, i samotná budova nabízí mnoho možností jak pracovat i odpočívat.</p>
<p>Chcete ohromit svého 7-letého syna? Řekněte mu, že jdete do firmy, která dělá Skype (kterým si telefonuje s babičkou) a Minecraft (který už několik let miluje jak při hraní tak při sledování Youtuberů) ... první den mi dal za úkol se tam zeptat, jestli by neudělali blok, který chrlí lávu nebo tak něco.</p>
<p>&nbsp;</p>
<p><em>Tak ... a teď už do cloudu. Méně povídání, více techniky.</em></p>
